Do miski wsypać mąkę, szczyptę soli i cukier waniliowy. Wlewać mleko z wodą i energicznie mieszać trzepaczką, aby nie powstały grudki. Dodać jajka i ponownie wymieszać. (Można również ciasto zmiksować mikserem). Gdyby powstały grudki można ciasto przelać przez sitko. Ciasto pozostawić najlepiej na co najmniej 30 minut, aby odpoczęło (ale nie jest to konieczne).
Rozgrzać patelnię (najlepiej teflonową). Dodać odrobinę oleju. (Polecam rozprowadzić olej pędzelkiem silikonowym). Ciasto ponownie zamieszać. Chochelką wlać trochę ciasta na środek patelni i poruszając nią, rozprowadzić je po całej powierzchni. Smażyć, aż od spodu się przyrumieni, a z wierzchu ciasto się zetnie tj. nie będzie już płynne. Łopatką przewrócić na drugą stronę i smażyć chwilę, aż się przyrumieni.
